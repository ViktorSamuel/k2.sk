<h2 class="font-bold lg:pt-0 pb-5 pt-10 text-4xl text-indigo-900">O nás</h2>

<p class="mb-4">Klub rýchlostnej kanoistiky Kajak-Kanoe Piešťany sa venuje pretekárskej činnosti detí a dospelých, zúčastňuje sa domácich súťaží v rýchlostnej kanoistike, súťaží v Slovenskom pohári rýchlostnej kanoistiky a vychováva športovcov, ktorí pretekajú na domácej aj medzinárodnej pôde, čím reprezentujú našu krajinu v tomto ťažkom, ale krásnom športe. V klube pretekajú dievčatá aj chlapci od 9 rokov až po seniorky respektíve seniorov v disciplínach kajak alebo kanoe.</p>
<p class="mb-4">V čase mobilov, technológií a ochladnutia medziľudských vzťahov nás obzvlášť teší, že vieme pritiahnuť veľké množstvo detí, priniesť šport do ich života a tým v nich budovať pocit spolupatričnosti k lodenici, budovať kamarátstva, ctiť pomoc druhému, prekonávať ich vlastné hranice, budovať odvahu a čestnosť.</p>
<p class="mb-4">Okrem dosahovania výborných športových výsledkov na vode je pre nás trénerov dôležité aj ísť deťom príkladom, podporovať v nich dobré charakterové vlastnosti a priniesť do ich života radosť, zmysel pre zodpovednosť, zadelenie si svojho času, zažívanie nových zážitkov a spoznávanie kamarátov.</p>
